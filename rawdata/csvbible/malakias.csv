chapter,verse,"text"
1,1,"E profesia di e palabra di SEÑOR, na Israel pa medio di Malakias."
1,2,"\"Mi a stima boso,\" SEÑOR ta bisa. Ma boso ta bisa: \"Kon Bo a stima nos?\" \"Esau no tabata Jakòb su ruman?\" SEÑOR ta deklará. \"Tòg Mi a stima Jakòb;"
1,3,"ma Esau Mi a odia, i Mi a hasi su serunan un desolashon, i a laga su erensia pa e chakálnan di desierto.\""
1,4,"Maske ku Edòm bisa: \"Nos a wòrdu batí tirá abou, ma nos lo bolbe i restorá e ruinanan\", asina e SEÑOR di ehérsitonan ta bisa: \"Nan por restorá, ma Ami lo bash'abou; i hende lo yama nan e teritorio di maldat i e pueblo ku SEÑOR ta indigná pa semper kontra djé.\""
1,5,"I boso wowonan lo mira esaki i boso lo bisa: \"Ku SEÑOR sea engrandesí te mas ayá di e frontera di Israel!\""
1,6,"\"Un yu hòmber ta onra su tata, i un sirbidó su shon. Anto si Mi ta un tata, unda e onor pa Mi ta? I si Mi ta un shon, unda e rèspèt pa Mi ta?\" e SEÑOR di ehérsitonan ta bisa boso, O saserdotenan ku ta despresiá Mi nòmber. \"Ma boso ta bisa: 'Kon nos a despresiá Bo nòmber?'"
1,7,"\"Boso ta ofresé kuminda impuru riba Mi altar. \"Ma boso ta bisa: 'Kon nos a profanáBo?' \"Dor ku boso ta bisa: 'E mesa di SEÑOR ta despresiabel.'"
1,8,"Ma ora boso ta ofresé bestia siegu komo sakrifisio, esei no ta maldat? I ora boso ta ofresé bestia lam òf malu, esei no ta maldat? Pakiko bo no ta ofresé bo gobernadó esei? E lo keda kontentu ku bo? Of e lo risibíbo ku kariño?\" e SEÑOR di ehérsitonan ta bisa."
1,9,"\"Ma awor, pidi e fabor di Dios pa E por tin kompashon ku nos. Ku un ofrenda asina di boso parti, lo E risibí boso ku kariño?\" e SEÑOR di ehérsitonan ta bisa."
1,10,"\"Mara tabatin maske ta ún meimei di boso ku lo a sera e portanan, pa boso no sende kandela riba Mi altar pòrnada! Mi no ta kontentu ku boso,\" e SEÑOR di ehérsitonan ta bisa, \"ni lo Mi no aseptá un ofrenda for di boso man."
1,11,"Pasobra for di ora solo sali te ora ku e drenta, Mi nòmber lo ta grandi meimei di e nashonnan, i tur kaminda sensia lo wòrdu ofresí na Mi nòmber, i un ofrenda di mainshi ku ta puru; pasobra Mi nòmber lo ta grandi meimei di e nashonnan,\" e SEÑOR di ehérsitonan ta bisa."
1,12,"\"Ma boso ta profan'é dor di bisa: 'E mesa di SEÑOR ta impuru, i su fruta, su kuminda, ta despresiabel.'"
1,13,"Tambe boso ta bisa: 'Ai, esta un kansansio!' I boso ta trèk kara ku despresio,\" e SEÑOR di ehérsitonan ta bisa. \"I boso ta trese loke a wòrdu hòrtá, i loke ta lam òf malu; asina boso ta trese e ofrenda! Mi mester aseptá esei for di boso man?\" SEÑOR ta bisa."
1,14,"\"Ma maldishoná sea e ladron ku tin un chubatu den su tou di bestia chikitu, i ta primintí esaki, ma ta sakrifiká un bestia ku defekto na Señor--pasobra Ami ta un gran Rei,\" e SEÑOR di ehérsitonan ta bisa, \"i e nashonnan tin temor di Mi nòmber.\""
2,1,"\"I awor, O saserdotenan, e mandamentu aki ta pa boso."
2,2,"Si boso no skucha, i si boso no disidí den boso kurason pa onra Mi nòmber,\" e SEÑOR di ehérsitonan ta bisa, \"e ora ei lo Mi manda un maldishon riba boso, i lo Mi maldishoná boso bendishonnan; i di bèrdat, Mi a maldishoná nan kaba, pasobra boso no a disidí den boso kurason."
2,3,"\"Mira, Mi ta bai reprendé boso desendensia, i lo Mi hunta boso kara ku mèst, e mèst di boso fiestanan; i boso lo wòrdu tirá afó huntu kuné."
2,4,"E ora ei boso lo sa ku Ami a manda e mandamentu aki pa boso, pa Mi aliansa ku Leví por kontinuá,\" e SEÑOR di ehérsitonan ta bisa."
2,5,"\"Mi aliansa kuné tabata un aliansa di bida i pas, i Mi a dun'é nan pa e por tin temor di Mi; asina e tabatin temor di Mi i tabatin reverensia pa Mi nòmber."
2,6,"Tabatin instrukshon bèrdadero den su boka, i inhustisia no a wòrdu hañá riba su lepnan; el a kana ku Mi den pas i rektitut, i el a hasi hopi bolbe for di inikidat."
2,7,"\"Pasobra e lepnan di un saserdote mester preservá konosementu, i hende mester buska instrukshon for di su boka; pasobra e ta e mensahero di e SEÑOR di ehérsitonan."
2,8,"Ma pa loke ta boso, boso a desviá for di e kaminda; boso a hasi hopi hende trompeká pa medio di boso siñansa den e lei; boso a korumpí e aliansa di Leví,\" e SEÑOR di ehérsitonan ta bisa."
2,9,"\"Asina Ami tambe a hasi boso despresiá i umiyá dilanti di henter e pueblo, meskos ku boso no ta sigui Mi kamindanan, ma ta mustra distinshon di persona den asuntonan di lei."
2,10,"\"Nos tur no tin ún tata? No ta ún Dios a krea nos? Pakiko kada un di nos ta trata su ruman ku traishon i ta profaná e aliansa di nos tatanan?"
2,11,"\"Juda a trata ku traishon, i un abominashon a wòrdu hasí na Israel i na Jerusalèm; pasobra Juda a profaná e santuario di SEÑOR ku E ta stima, i a kasa ku yu muhé di un dios straño."
2,12,"I pa loke ta e hòmber ku ta hasi esaki, ku SEÑOR kòrta kita for di e tèntnan di Jakòb tur esnan ku ta lanta i kontestá, òf ku ta presentá un ofrenda na e SEÑOR di ehérsitonan."
2,13,"\"I esaki ta un otro kos ku boso ta hasi: boso ta tapa e altar di SEÑOR ku lágrima, ku yoramentu i ku kehamentu, pasobra E no kier mira e ofrenda mas, ni asept'é ku gustu for di boso man."
2,14,"Tòg boso ta bisa: 'Pa ki motibu?' Pasobra SEÑOR tabata testigu entre abo i e esposa di bo hubentut, kontra kende bo a trata ku traishon, maske ku e ta bo kompañera i bo esposa pa medio di aliansa."
2,15,"\"No t'asina ku El a hasi nan ún, ku un restante di e Spiritu den nan? I pakiko ún? E ta buska un desendensia deboto. Pesei, paga tino na boso spiritu, i no laga ningun hende trata e esposa di su hubentut ku traishon."
2,16,"\"Pasobra Mi ta odia diborsio,\" SEÑOR, e Dios di Israel, ta bisa, \"i esun ku ta tapa su paña ku violensia,\" e SEÑOR di ehérsitonan ta bisa. \"Pesei, pone atenshon na boso spiritu, pa boso no trata ku traishon.\""
2,17,"Boso a kansa SEÑOR ku boso palabranan. Tòg boso ta bisa: \"Kon nos a kans'E?\" Dor ku boso ta bisa: \"Tur hende ku hasi maldat ta bon den bista di SEÑOR, i E tin delisia den nan,\" òf, \"Unda e Dios di hustisia ta?\""
3,1,"\"Mira, Mi ta bai manda Mi mensahero, i e lo prepará e kaminda Mi dilanti. I e Señor, Kende boso ta buska, direpiente lo bin na Su tèmpel; i e Mensahero di e aliansa, den Kende boso tin delisia, at'E ta bin,\" e SEÑOR di ehérsitonan ta bisa."
3,2,"\"Ma ken por soportá e dia di Su binida? I ken por para ora ku E paresé? Pasobra E ta manera kandela di un refinadó i manera habon di un labadó di paña."
3,3,"I E lo sinta manera un refinadó i purifikadó di plata, i E lo purifiká e yu hòmbernan di Leví i refiná nan manera oro i plata, pa nan por presentá na SEÑOR ofrendanan den hustisia."
3,4,"E ora ei e ofrenda di Juda i Jerusalèm lo ta agradabel na SEÑOR, manera den e dianan di promé aya i manera den añanan pasá."
3,5,"\"E ora ei lo Mi hala serka boso pa huisio; i lo Mi ta lihé pa testifiká kontra e hasidónan di bruha, kontra e kibradónan di matrimonio, kontra esnan ku ta hura falsu i kontra esnan ku ta defroudá e trahadó den su suèldo, ku ta oprimí biuda i wérfano, i kontra esnan ku ta nenga yudansa na stranhero, i ku no tin temor di Mi,\" e SEÑOR di ehérsitonan ta bisa."
3,6,"\"Pasobra Ami, SEÑOR, no ta kambia; pesei boso, O yu hòmbernan di Jakòb, no a wòrdu destruí."
3,7,"For di e dianan di boso tatanan boso a bandoná Mi statutonan, i no a warda nan. Bolbe serka Mi, i lo Mi bolbe serka boso,\" e SEÑOR di ehérsitonan ta bisa. \"Ma boso ta bisa: 'Kon nos mester bolbe?'"
3,8,"\"Hende lo hòrta Dios? Tòg boso ta hòrtaMi! \"Ma boso ta bisa: 'Kon nos a hòrtaBo?' \"Ku diesmo i ku ofrenda."
3,9,"Boso ta maldishoná ku un maldishon, pasobra boso ta hòrtaMi, henter e nashon aki!"
3,10,"Trese henter e diesmo den mangasina, pa por tin kuminda den Mi kas, i poneMi na prueba awor den esaki,\" e SEÑOR di ehérsitonan ta bisa, \"si Mi lo no habri pa boso e bentananan di shelu, i basha asina tantu bendishon, ku boso lo no tin sufisiente lugá pa konten'é."
3,11,"E ora ei lo Mi reprendé e devoradó pa boso, pa e no destruí e frutanan di tera; tampoko boso mata di wendrùif den kunuku lo no laga su drùifnan kai promé ku su tempu,\" e SEÑOR di ehérsitonan ta bisa."
3,12,"\"I tur e nashonnan lo yama boso bendishoná, pasobra boso lo ta un tera agradabel,\" e SEÑOR di ehérsitonan ta bisa."
3,13,"\"Boso palabranan tabata arogante kontra Mi,\" SEÑOR ta bisa. \"Tòg boso ta bisa: 'Kiko nos a papia kontra Bo?'"
3,14,"\"Boso a bisa: 'Ta en bano nos ta sirbi Dios; i di ki probecho esaki ta ku nos a warda Su ordenansanan, i ku nos a kana na rou dilanti di e SEÑOR di ehérsitonan?"
3,15,"Pesei awor nos ta yama e hendenan arogante, bendishoná; no solamente t'asina ku e hasidónan di maldat ta prosperá, ma tambe nan ta pone Dios na prueba i ta skapa.'\""
3,16,"E ora ei esnan ku a teme SEÑOR a papia ku otro, i SEÑOR a presta atenshon i a tende esaki, i un buki di memoria a wòrdu skirbí Su dilanti pa esnan ku ta teme SEÑOR i ku ta onra Su nòmber."
3,17,"\"I nan lo ta di Mi,\" e SEÑOR di ehérsitonan ta bisa, \"riba e dia ku Mi ta prepará Mi mes propiedat, i lo Mi spar nan manera un hòmber ta spar su mes yu hòmber ku ta sirbié.\""
3,18,"Asina boso lo distinguí atrobe entre e hustu i e malbado, entre ún ku ta sirbi Dios i ún ku no ta sirbiE."
4,1,"\"Pasobra mira, e dia ta bin; e lo kima manera fòrnu; i tur e hendenan arogante i kada hasidó di maldat lo ta bagas; i e dia ku ta bin lo sende nan na kandela,\" e SEÑOR di ehérsitonan ta bisa, \"asina ku ni nan rais ni nan rama lo no keda."
4,2,"Ma pa boso ku ta teme Mi nòmber e solo di hustisia lo sali ku kuramentu den su halanan; i boso lo sali i bula rònt manera bishénan for di stal."
4,3,"I boso lo trapa riba e malbadonan, pasobra nan lo ta shinishi bou di boso plant'i pia riba e dia ku Mi ta prepará,\" e SEÑOR di ehérsitonan ta bisa."
4,4,"\"Kòrda e lei di Moisés, Mi sirbidó, e statutonan i ordenansanan ku Mi a orden'é na Horèb pa henter Israel."
4,5,"\"Mira, Mi ta bai manda profeta Elias serka boso promé ku binida di e dia grandi i teribel di SEÑOR."
4,6,"I e lo restorá kurason di e tatanan pa nan yunan, i kurason di e yunan pa nan tatanan, pa Mi no bin i afligí e tera ku maldishon.\""
