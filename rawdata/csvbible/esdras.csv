chapter,verse,"text"
1,1,"Awor den e promé aña di Siro, rei di Persia, pa kumpli ku e palabra di SEÑOR duná pa medio di boka di Jeremias, SEÑOR a animá e spiritu di Siro, rei di Persia, asina ku el a manda un proklamashon den henter su reino, i tambe a skirbi esaki, bisando:i"
1,2,"\"Asina Siro, rei di Persia, ta bisa: 'SEÑOR, e Dios di shelu, a dunami tur e reinonan di tera, i El a nombrami pa traha un kas p'E na Jerusalèm ku ta keda na Juda."
1,3,"Ken ku tin entre boso ku ta pertenesé na Su pueblo, ku su Dios sea kuné! Lagu'é bai Jerusalèm ku ta keda na Juda, i rekonstruí e kas di SEÑOR, e Dios di Israel; E ta e Dios ku ta na Jerusalèm."
1,4,"I tur sobrebibiente, na kualke lugá ku e ta biba, laga e hendenan di e lugá ei sosten'é ku plata i oro, ku biennan i ku bestianan di kria, huntu ku un ofrenda boluntario pa e kas di Dios ku ta keda na Jerusalèm.'\""
1,5,"E ora ei e kabesnan di e kasnan di e tatanan di Juda i Benjamin, i e saserdotenan i e levitanan, huntu ku tur esnan ku Dios a animá nan spiritu, a lanta pa bai rekonstruí e kas di SEÑOR ku ta keda na Jerusalèm."
1,6,"I tur esnan ku tabata rònt di nan a yuda nan ku artíkulonan di plata, ku oro, ku biennan, ku bestianan di kria, i ku kosnan di balor, fuera di tur loke a wòrdu duná komo un ofrenda boluntario."
1,7,"Tambe rei Siro a saka e artíkulonan di e kas di SEÑOR, ku Nabukodonosor a saka for di Jerusalèm bai kuné, i a pone nan den e kas di su diosnan;"
1,8,"i Siro, rei di Persia, a laga saka nan pa medio di man di Mitrídates, e tesorero, i el a konta nan pa Sesbasar, prens di Juda."
1,9,"Awor esaki tabata nan kantidat: 30 skalchi di oro, 1.000 skalchi di plata, 29 kuchú,"
1,10,"30 kòmchi di oro, 410 kòmchi di plata di un otro klase, i 1.000 otro artíkulo."
1,11,"Tur e artíkulonan di oro i di plata tabata 5.400. Sesbasar a trese nan tur huntu ku e eksiliadonan ku a subi bai for di Babilonia pa Jerusalèm."
2,1,"Awor esakinan ta e hendenan di e provinsia ku a sali for di e koutiverio di e eksiliadonan, ku Nabukodonosor, rei di Babilonia, a hiba Babilonia, i ku a bolbe Jerusalèm i Juda, kada un na su stat."
2,2,"Esakinan a bin huntu ku Zorobabel, Jesúa, Nehemias, Seraias, Reelaias, Mardokeo, Bilsan, Mispar, Bigvai, Rehum i Baana.i E kantidat di e hòmbernan di e pueblo di Israel tabata:"
2,3,"E yu hòmbernan di Paros, 2.172;"
2,4,"e yu hòmbernan di Sefatias, 372;"
2,5,"e yu hòmbernan di Ara, 775;"
2,6,"e yu hòmbernan di Pahat-moab di e yu hòmbernan di Jesúa i Joab, 2.812;"
2,7,"e yu hòmbernan di Elam, 1.254;"
2,8,"e yu hòmbernan di Zatu, 945;"
2,9,"e yu hòmbernan di Zakai, 760;"
2,10,"e yu hòmbernan di Bani, 642;"
2,11,"e yu hòmbernan di Bebai, 623;"
2,12,"e yu hòmbernan di Azgad, 1.222;"
2,13,"e yu hòmbernan di Adonikam, 666;"
2,14,"e yu hòmbernan di Bigvai, 2.056;"
2,15,"e yu hòmbernan di Adin, 454;"
2,16,"e yu hòmbernan di Ater di Ezekias, 98;"
2,17,"e yu hòmbernan di Bezai, 323;"
2,18,"e yu hòmbernan di Jora, 112;"
2,19,"e yu hòmbernan di Hasum, 223;"
2,20,"e yu hòmbernan di Gibar, 95."
2,21,"E hòmbernan di Bètlehèm, 123;"
2,22,"e hòmbernan di Netofa, 56;"
2,23,"e hòmbernan di Anatot, 128;"
2,24,"e yu hòmbernan di Azmavet, 42;"
2,25,"e yu hòmbernan di Kiriat-jearim, Kafira i Beerot, 743;"
2,26,"e yu hòmbernan di Rama i Geba, 621;"
2,27,"e hòmbernan di Mikmas, 122;"
2,28,"e hòmbernan di Bèt-èl i Ai, 223;"
2,29,"e yu hòmbernan di Nebo, 52;"
2,30,"e yu hòmbernan di Magbis, 156;"
2,31,"e yu hòmbernan di e otro Elam, 1.254;"
2,32,"e yu hòmbernan di Harim, 320;"
2,33,"e yu hòmbernan di Lod, Hadid i Ono, 725;"
2,34,"e hòmbernan di Jeriko, 345;"
2,35,"e yu hòmbernan di Senaa, 3.630.i"
2,36,"E saserdotenan: e yu hòmbernan di Jedaias di e kas di Jesúa, 973;"
2,37,"e yu hòmbernan di Imer, 1.052;"
2,38,"e yu hòmbernan di Pasur, 1.247;"
2,39,"e yu hòmbernan di Harim, 1.017.i"
2,40,"E levitanan: e yu hòmbernan di Jesúa i Kadmiel, di e yu hòmbernan di Hodavias, 74.i"
2,41,"E kantadónan: e yu hòmbernan di Asaf, 128.i"
2,42,"E yu hòmbernan di e wardadónan-di-porta: e yu hòmbernan di Salum, e yu hòmbernan di Ater, e yu hòmbernan di Talmon, e yu hòmbernan di Akub, e yu hòmbernan di Hatita, e yu hòmbernan di Sobai, na tur 139.i"
2,43,"E sirbidónan di tèmpel: e yu hòmbernan di Ziha, e yu hòmbernan di Hasufa, e yu hòmbernan di Tabaot,"
2,44,"e yu hòmbernan di Keros, e yu hòmbernan di Siaha, e yu hòmbernan di Padon,"
2,45,"e yu hòmbernan di Lebana, e yu hòmbernan di Hagaba, e yu hòmbernan di Akub,"
2,46,"e yu hòmbernan di Hagab, e yu hòmbernan di Salmai, e yu hòmbernan di Hanan,"
2,47,"e yu hòmbernan di Gidel, e yu hòmbernan di Gahar, e yu hòmbernan di Reaia,"
2,48,"e yu hòmbernan di Rezin, e yu hòmbernan di Nekoda, e yu hòmbernan di Gazam,"
2,49,"e yu hòmbernan di Uza, e yu hòmbernan di Paseah, e yu hòmbernan di Besai,"
2,50,"e yu hòmbernan di Asena, e yu hòmbernan di Meunim, e yu hòmbernan di Nefusim,"
2,51,"e yu hòmbernan di Bakbuk, e yu hòmbernan di Hakufa, e yu hòmbernan di Harhur,"
2,52,"e yu hòmbernan di Bazlut, e yu hòmbernan di Mehida, e yu hòmbernan di Harsa,"
2,53,"e yu hòmbernan di Barkos, e yu hòmbernan di Sísara, e yu hòmbernan di Tema,"
2,54,"e yu hòmbernan di Nezia, e yu hòmbernan di Hatifa.i"
2,55,"E yu hòmbernan di e sirbidónan di Salomon: e yu hòmbernan di Sotai, e yu hòmbernan di Soferet, e yu hòmbernan di Peruda,"
2,56,"e yu hòmbernan di Jaala, e yu hòmbernan di Darkon, e yu hòmbernan di Gidel,"
2,57,"e yu hòmbernan di Sefatias, e yu hòmbernan di Hatil, e yu hòmbernan di Pokeret-hazebaim, e yu hòmbernan di Ami."
2,58,"Tur e sirbidónan di tèmpel i e yu hòmbernan di e sirbidónan di Salomon tabata 392."
2,59,"Awor esakinan ta esnan ku a bin for di Tel-mela, Tel-harsa, Kerub, Adan i Imer, ma nan no por a proba ku e kasnan di nan tatanan i nan desendensia tabata pertenesé na Israel:"
2,60,"e yu hòmbernan di Delaia, e yu hòmbernan di Tobias, e yu hòmbernan di Nekoda, 652.i"
2,61,"I di e yu hòmbernan di e saserdotenan: e yu hòmbernan di Habaia, e yu hòmbernan di Kos, e yu hòmbernan di Barzilai, kende a tuma un esposa for di e yu muhénan di Barzilai e galaadita; i el a wòrdu yamá na nan nòmber."
2,62,"Esakinan a buska den e registro di nan antepasadonan, ma no por a haña nan; pesei nan a wòrdu konsiderá impuru i a keda ekskluí for di e saserdosio."
2,63,"I e gobernadó a bisa nan pa no kome for di e kosnan di mas santu te ora ku un saserdote a konsultá Urim i Tumim."
2,64,"Henter e asamblea tabata suma 42.360,"
2,65,"fuera di nan sirbidónan hòmber i muhé, kendenan tabata suma 7.337; i nan tabatin 200 kantadó hòmber i muhé."
2,66,"Nan kabainan tabata 736; nan mulanan, 245;"
2,67,"nan kamelnan, 435; nan burikunan, 6.720."
2,68,"I ora nan a yega na e kas di SEÑOR ku ta keda na Jerusalèm, algun di e kabesnan di e kasnan di e tatanan a hasi ofrenda boluntario pa e kas di Dios, pa rekonstruí esaki riba su fundeshi."
2,69,"Segun nan tabata por nan a duna na e lugá-di-warda-tesoro pa e trabou aki: 61.000 drakma di oro, 5.000 mina di plata i 100 paña di saserdote."
2,70,"Awor e saserdotenan i e levitanan, algun hende di e pueblo, e kantadónan, e wardadónan-di-porta i e sirbidónan di tèmpel, tabata biba den nan statnan, i henter Israel den nan statnan."
3,1,"Awor ora ku e di shete luna a yega, i e yunan di Israel tabata den e statnan, e pueblo a reuní komo un solo hòmber na Jerusalèm."
3,2,"E ora ei Jesúa, yu hòmber di Josadak, ku su ruman hòmbernan, e saserdotenan, i Zorobabel, yu hòmber di Salatiel, ku su ruman hòmbernan, a lanta i a traha e altar di e Dios di Israel, pa ofresé ofrendanan kimá riba djé, manera ta pará skirbí den e lei di Moisés, e hòmber di Dios."
3,3,"Asina nan a lanta e altar riba su fundeshi, pasobra nan tabatin hopi miedu di e pueblonan di e teranan; i nan a ofresé riba djé ofrendanan kimá na SEÑOR, ofrendanan kimá, mainta i atardi."
3,4,"I nan a selebrá e Fiesta di Tabernakelnan, manera ta pará skirbí. I diariamente nan tabata ofresé e kantidat stipulá di ofrendanan kimá, konforme e ordenansa, manera esaki tabata rekerí pa kada dia;"
3,5,"i despues tabatin un ofrenda kimá kontinuo, tambe pa e lunanan nobo i pa tur e fiestanan stipulá di SEÑOR, ku tabata konsagrá, i pa tur hende ku a ofresé un ofrenda boluntario na SEÑOR."
3,6,"For di e promé dia di e di shete luna nan a kuminsá ofresé ofrendanan kimá na SEÑOR; ma e fundeshi di e tèmpel di SEÑOR no a wòrdu poní ainda."
3,7,"E ora ei nan a duna plaka na e mèslánan i karpinténan, i kuminda, bibida i zeta na e sidonionan i na e tirionan, pa trese palu di seda for di Líbano na e laman di Jope, konforme e pèrmiso ku nan a haña di Siro, rei di Persia."
3,8,"Awor den e di dos aña di nan yegada na e kas di Dios na Jerusalèm, den e di dos luna, Zorobabel, yu hòmber di Salatiel, i Jesúa, yu hòmber di Josadak, i e restu di nan ruman hòmbernan, e saserdotenan i e levitanan, i tur esnan ku a bin Jerusalèm for di koutiverio, a kuminsá e trabou i a nombra e levitanan di binti aña p'ariba pa dirigí e trabou di e kas di SEÑOR."
3,9,"Anto Jesúa ku su yu hòmbernan i ruman hòmbernan a para uní, huntu ku Kadmiel i su yu hòmbernan, e yu hòmbernan di Juda i e yu hòmbernan di Henadad ku nan yu hòmbernan i ruman hòmbernan, e levitanan, pa dirigí e trahadónan den e tèmpel di Dios."
3,10,"Awor ora ku e trahadónan a kaba di pone e fundeshi di e tèmpel di SEÑOR, e saserdotenan, bistí na paña seremonial, a bai para ku tròmpèt, i e levitanan, e yu hòmbernan di Asaf, ku simbal, pa duna alabansa na SEÑOR, konforme e ordenansa di rei David di Israel."
3,11,"I nan a kanta, i a duna alabansa i gradisimentu na SEÑOR, bisando: \"Pasobra E ta bon, pasobra Su miserikòrdia ta riba Israel pa semper.\" I henter e pueblo a grita na bos haltu ora nan tabata alabá SEÑOR, pasobra fundeshi di e kas di SEÑOR a wòrdu poní."
3,12,"Ma hopi di e saserdotenan, levitanan i kabesnan di e kasnan di e tatanan, e ansianonan ku a mira e promé tèmpel, a yora na bos haltu ora fundeshi di e kas aki a wòrdu poní dilanti di nan bista, mientras ku hopi tabata grita duru di goso,"
3,13,"asina ku e pueblo no por a distinguí e zonidu di gritamentu di goso for di e zonidu di yoramentu di e pueblo, pasobra e pueblo tabata grita duru, i te leu aya por a tende e zonidu."
4,1,"Awor ora ku e enemigunan di Juda i Benjamin a tende ku e hendenan di e eksilio tabata traha un tèmpel pa e SEÑOR Dios di Israel,"
4,2,"nan a bin serka Zorobabel i e kabesnan di e kasnan di e tatanan, i a bisa nan: \"Laga nos traha huntu ku boso, pasobra nos, meskos ku boso, ta buska boso Dios; i nos tabata sakrifiká na djE for di e dianan di Esarhadon, rei di Asiria, kende a trese nos akinan.\""
4,3,"Ma Zorobabel i Jesúa i e restu di e kabesnan di e kasnan di e tatanan di Israel a bisa nan: \"Boso no tin nada di hasi ku nos den trahamentu di un kas pa nos Dios, ma nos mes lo traha huntu pa e SEÑOR Dios di Israel, manera rei Siro, rei di Persia, a ordená nos.\""
4,4,"E ora ei e pueblo di e tera a deskurashá e pueblo di Juda, i a hinka miedu den nan pa traha,"
4,5,"i a kontratá konseheronan kontra nan pa hasi nan plan frakasá durante di tur e dianan di Siro, rei di Persia, te na e reinado di Darío, rei di Persia."
4,6,"Awor durante di e reinado di Asuero, na kuminsamentu di su reinado, nan a skirbi un akusashon kontra e habitantenan di Juda i Jerusalèm."
4,7,"I den e dianan di Artaherhes, rei di Persia, Bislam, Mitrídates, Tabeel i e restu di su kompañeronan a skirbi Artaherhes; i e teksto di e karta tabata skirbí na arameo i tradusí for di arameo."
4,8,"Rehum, e komandante, i Simsai, e eskriba, a skirbi rei Artaherhes un karta kontra Jerusalèm asin'aki:i"
4,9,"Rehum, e komandante, i Simsai, e eskriba, i e restu di nan kompañeronan, e huesnan i e gobernadónan menor, e ofisialnan, e sekretarionan, e hòmbernan di Erek, e babilonionan, e hòmbernan di Susa, esta, e elamitanan,"
4,10,"i e restu di e nashonnan ku e gran i onorabel Asnapar a deportá i a stablesé den e stat di Samaria, i den e restu di e region na e otro banda di Riu Eufrates."
4,11,"I awor esaki ta kopia di e karta ku nan a manda p'é.i \"Na rei Artaherhes:i \"Di Bo sirbidónan, e hòmbernan den e region na e otro banda di Riu Eufrates:"
4,12,"\"I awor laga esaki ta konosí na rei, ku e hudiunan ku a sali for di bo a yega serka nos na Jerusalèm; nan ta rekonstruí e stat rebelde i malbado, i ta tèrminando e murayanan i ta drechando e fundeshinan."
4,13,"\"Awor, laga esaki ta konosí na rei, ku si e stat ei wòrdu rekonstruí i e murayanan keda kla, nan lo no paga ni tributo, ni impuesto, ni tòl mas; i esaki lo kousa daño na e reinan."
4,14,"Awor pasobra nos ta haña manteneshon di palasio, i no ta pas pa nos mira rei wòrdu desonrá, pesei nos a manda pone rei na haltura,"
4,15,"pa un investigashon por wòrdu hasí den e bukinan di registro di bo tatanan. I lo bo deskubrí den e bukinan di registro, i haña sa ku e stat ei ta un stat rebelde i ku e ta hasi daño na reinan i na provinsianan, i ku den pasado nan a lanta revolushon den djé. Pesei e stat ei a wòrdu destruí."
4,16,"Nos ta pone rei na haltura ku si e stat ei wòrdu rekonstruí i e murayanan keda kla, lo resultá ku e provinsia na e otro banda di Riu Eufrates lo no keda di bo.\""
4,17,"E ora ei rei a manda un kontesta:i \"Pa Rehum, e komandante, pa Simsai, e eskriba, i pa e restu di nan kompañeronan ku ta biba na Samaria, i pa e restu di e provinsianan na e otro banda di Riu Eufrates:i \"Pas."
4,18,"\"I awor e dokumento ku boso a manda pa nos a wòrdu lesá na un manera bon kla mi dilanti."
4,19,"I mi a saka un dekreto, i un investigashon a wòrdu hasí, i a wòrdu deskubrí ku den pasado e stat ei a lanta kontra e reinan, i ku tabatin rebeldia i lantamentu kontinuamente den djé,"
4,20,"ku reinan poderoso a goberná riba Jerusalèm, ku a goberná tur e provinsianan na e otro banda di Riu Eufrates, i ku tributo, impuesto i tòl a wòrdu pagá na nan."
4,21,"Asina, saka awor un dekreto pa hasi e hendenan aki stòp di traha, pa e stat no wòrdu rekonstruí te ora ami saka un dekreto."
4,22,"I tene kuidou pa boso no neglishá di kumpli ku esaki; pakiko daño mester resultá den pièrdè pa e reinan?\""
4,23,"E ora ei asina ku e kopia di e dokumento di rei Artaherhes a wòrdu lesá dilanti di Rehum i Simsai, e skriba, i nan kompañeronan, nan a bai purá serka e hudiunan na Jerusalèm, i a stòp nan ku poder di arma."
4,24,"Anto e trabou na e kas di Dios na Jerusalèm a stòp, i esaki a keda para te na e di dos aña di e reinado di Darío, rei di Persia."
5,1,"Ora ku e profetanan, profeta Hageo i Zakarias, yu hòmber di Ido, a profetisá na e hudiunan ku tabata na Juda i Jerusalèm, den e nòmber di e Dios di Israel, Kende tabata riba nan,"
5,2,"Zorobabel, yu hòmber di Salatiel, i Jesúa, yu hòmber di Josadak, a lanta i a kuminsá rekonstruí e kas di Dios ku ta keda na Jerusalèm; i e profetanan di Dios tabata huntu ku nan pa apoyá nan."
5,3,"E tempu ei Tatnai, gobernadó di e provinsia na e otro banda di Riu Eufrates, i Setar-boznai i nan kompañeronan, a bin serka nan i a papia ku nan asin'aki: \"Ta ken a saka un dekreto pa boso rekonstruí e tèmpel aki i pa kaba e konstrukshon aki?\""
5,4,"E ora ei nos a bisa nan e nòmbernan di e hòmbernan ku tabata rekonstruí e edifisio aki."
5,5,"Ma wowo di nan Dios tabata riba e ansianonan di e hudiunan, i nan no a stòp nan te ora Darío a haña un relato di e asunto, i e ora ei un kontesta por eskrito tokante di esaki a wòrdu mandá."
5,6,"Esaki ta kopia di e karta ku Tatnai, gobernadó di e provinsia na e otro banda di Riu Eufrates, i Setar-boznai i su kompañeronan, e ofisialnan ku tabata na e otro banda di Riu Eufrates, a manda pa rei Darío."
5,7,"Nan a manda un relato p'é den kual tabata pará skirbí asin'aki:i \"Na rei Darío,i \"Tur pas."
5,8,"\"Laga ta konosí na rei ku nos a bai na e provinsia di Juda, na e kas di e gran Dios, ku ta wòrdu trahá ku piedranan masha grandi mes, ku balkinan ta wòrdu poní den e murayanan i e trabou aki ta progresá ku masha pèrkurashon i ta prosperá den nan man."
5,9,"\"E ora ei nos a puntra e ansianonan ei i a bisa nan asin'aki: 'Ta ken a saka un dekreto ku boso mester rekonstruí e tèmpel aki i kaba e konstrukshon aki?'"
5,10,"Tambe nos a puntra nan nan nòmber, pa ponebo na haltura i pa nos por a skirbi nòmber di e hòmbernan ku tabata para na kabes."
5,11,"\"I asin'aki nan a kontestá nos, bisando: 'Nos ta e sirbidónan di e Dios di shelu i tera, i nos ta rekonstruyendo e tèmpel ku a wòrdu trahá hopi aña pasá, ku un gran rei di Israel a traha i a tèrminá."
5,12,"Ma pasobra nos tatanan a proboká e Dios di shelu na rabia, El a entregá nan den man di Nabukodonosor, rei di Babilonia, e kaldeo, kende a destruí e tèmpel aki i a deportá e pueblo pa Babilonia."
5,13,"'Sinembargo, den e promé aña di Siro, rei di Babilonia, rei Siro a saka un dekreto pa rekonstruí e kas aki di Dios."
5,14,"I tambe e artíkulonan-di-uzo di oro i di plata di e kas di Dios, ku Nabukodonosor a kohe for di e tèmpel na Jerusalèm, i a hiba na e tèmpel di Babilonia, esakinan rei Siro a kohe for di e tèmpel di Babilonia. 'I nan a wòrdu duná na un tal Sesbasar, kende el a nombra komo gobernadó."
5,15,"I el a bis'é: \"Kohe e artíkulonan-di-uzo aki, bai pone nan den e tèmpel na Jerusalèm, i laga e kas di Dios wòrdu rekonstruí na su lugá.\""
5,16,"E ora ei e Sesbasar ei a bin pone e fundeshinan di e kas di Dios na Jerusalèm; i for di e tempu ei te awor e ta den konstrukshon, i te ainda e no ta kla.'"
5,17,"\"I awor, si ta agradá rei, laga hasi un investigashon den e kas-di-warda-tesoro di rei, ku ta keda aya na Babilonia, si ta asina ku ta rei Siro a saka un dekreto pa rekonstruí e kas di Dios aki na Jerusalèm. I laga rei manda nos su desishon tokante di e asunto aki.\""
6,1,"E ora ei rei Darío a saka un dekreto, i nan a hasi investigashon den e archivonan, kaminda e tesoronan tabata wardá na Babilonia."
6,2,"I den e fòrti na Akmeta, ku ta keda den e provinsia di Media, nan a haña un ròl, i tabatin lo siguiente skirbí riba djé: \"Memorandum--"
6,3,"\"Den e promé aña di rei Siro, rei Siro a saka un dekreto: 'Tokante di e kas di Dios na Jerusalèm, laga e tèmpel, e lugá kaminda sakrifisionan ta wòrdu ofresí, wòrdu rekonstruí, i laga su fundeshinan ta firme poní. Su haltura mester ta sesenta kodo i su hanchura sesenta kodo,"
6,4,"ku tres kareda di piedra masha grandi mes i un kareda di balki. I laga e gastu wòrdu pagá for di e lugá-di-warda-tesoro real."
6,5,"I tambe laga e artíkulonan-di-uzo di oro i di plata di e tèmpel di Dios, ku Nabukodonosor a kohe for di e tèmpel na Jerusalèm i a hiba Babilonia, wòrdu debolbí na nan lugá den e tèmpel na Jerusalèm, i abo mes pone nan den e kas di Dios.'"
6,6,"\"Pesei anto, Tatnai, gobernadó di e provinsia na e otro banda di Riu Eufrates, Setar-boznai i boso kompañeronan, e ofisialnan di e provinsianan na e otro banda di Riu Eufrates, keda leu di einan."
6,7,"No stroba e trabou aki riba e kas di Dios. Laga e gobernadó di e hudiunan i e ansianonan di e hudiunan rekonstruí e kas aki di Dios na su sitio."
6,8,"\"Ademas, mi ta saka un dekreto tokante di loke boso mester hasi pa e ansianonan aki di Juda den e rekonstrukshon di e kas aki di Dios: \"For di e lugá-di-warda-tesoro real, for di e belasting di e provinsianan na e otro banda di Riu Eufrates, e gastu kompleto mester wòrdu pagá na e hendenan aki; i hasi esei sin tarda."
6,9,"I kiko ku tin mester, tantu bishé machu, karné chubatu òf lamchi komo ofrenda kimá na e Dios di shelu, i trigo, salu, biña i zeta, manera e saserdotenan na Jerusalèm pidi, mester duna nan esaki tur dia sin falta,"
6,10,"pa nan ofresé sakrifisionan aseptabel na e Dios di shelu i hasi orashon pa bida di rei i su yu hòmbernan."
6,11,"\"I mi a saka un dekreto ku ken ku violá e òrdu aki, mester ranka un balki for di su kas i hork'é na djé i mester hasi su kas un monton di sushi pa motibu di esaki."
6,12,"I ku e Dios, Kende a hasi Su nòmber biba ayanan, destruí kualkier rei òf pueblo ku trata di kambia esaki, esta, pa destruí e kas aki di Dios na Jerusalèm. \"Ami, Darío, a saka e dekreto aki; laga kumpli kuné ku tur diligensia!\""
6,13,"E ora ei Tatnai, gobernadó di e provinsia na e otro banda di Riu Eufrates, Setar-boznai i nan kompañeronan, a kumpli ku e dekreto ku tur diligensia, meskos ku rei Darío a ordená."
6,14,"I e ansianonan di e hudiunan tabatin éksito den konstrukshon dor di e profesia di profeta Hageo i Zakarias, yu hòmber di Ido. I nan a kaba di konstruí konforme e òrdu di e Dios di Israel i e dekreto di Siro, Darío i Artaherhes, rei di Persia."
6,15,"I e tèmpel aki a keda kla riba e di tres dia di luna di Adar; esaki tabata e di seis aña di e reinado di rei Darío."
6,16,"I e yunan di Israel, e saserdotenan, e levitanan i e restu di e eksiliadonan, a selebrá dedikashon di e kas aki di Dios ku goso."
6,17,"I pa dedikashon di e tèmpel aki di Dios nan a ofresé shen bishé machu, dos shen karné chubatu, kuater shen lamchi, i komo un ofrenda pa piká pa henter Israel, diesdos kabritu chubatu, segun e kantidat di e tribunan di Israel."
6,18,"E ora ei nan a nombra e saserdotenan den nan divishonnan i e levitanan den nan òrdunan pa e sirbishi di Dios na Jerusalèm, manera ta pará skirbí den e buki di Moisés."
6,19,"I e eksiliadonan a selebrá Pasku riba e di dieskuater dia di e promé luna."
6,20,"Pasobra huntu e saserdotenan i e levitanan a purifiká nan mes; nan tur a keda purifiká. E ora ei nan a mata e lamchi di Pasku pa tur e eksiliadonan, tantu pa nan rumannan, e saserdotenan, komo pa nan mes."
6,21,"I e yunan di Israel ku a bolbe for di eksilio i tur esnan ku a apartá nan mes for di e impuresa di e nashonnan di e tera pa uni nan mes ku nan, pa buska SEÑOR Dios di Israel, a kome e Pasku."
6,22,"I ku goso nan a selebrá e Fiesta di Pan Sin Zürdeg shete dia largu, pasobra SEÑOR a hasi nan regosihá i a kambia kurason di rei di Asiria pa ku nan, pa enkurashá nan den e trabou riba e kas di Dios, e Dios di Israel."
7,1,"Awor despues di e kosnan aki, durante di e reinado di Artaherhes, rei di Persia, Esdras, yu hòmber di Seraias, yu hòmber di Azarias, yu hòmber di Hilkias,"
7,2,"yu hòmber di Salum, yu hòmber di Sadok, yu hòmber di Ahitob,"
7,3,"yu hòmber di Amarias, yu hòmber di Azarias, yu hòmber di Meraiot,"
7,4,"yu hòmber di Zeraias, yu hòmber di Uzi, yu hòmber di Buki,"
7,5,"yu hòmber di Abisúa, yu hòmber di Finees, yu hòmber di Eleazar, yu hòmber di Aaron, e saserdote prinsipal--"
7,6,"e Esdras aki a sali for di Babilonia. E tabata un eskriba bon siñá den e lei di Moisés, ku e SEÑOR Dios di Israel a duna; i rei a dun'é tur loke e tabata pidi, pasobra e man di SEÑOR su Dios tabata riba djé."
7,7,"I algun di e yunan di Israel i algun di e saserdotenan, e levitanan, e kantadónan, e wardadónan-di-porta i e sirbidónan di tèmpel a bai Jerusalèm den e di shete aña di rei Artaherhes."
7,8,"I el a yega Jerusalèm den e di sinku luna ku tabata den e di shete aña di rei."
7,9,"Pasobra riba e promé dia di e promé luna el a kuminsá e biahe for di Babilonia; i riba e promé dia di e di sinku luna el a yega Jerusalèm, pasobra e bon man di su Dios tabata riba djé."
7,10,"Pasobra Esdras a dediká su kurason pa studia e lei di SEÑOR i pa pon'é na práktika, i pa siña e hendenan di Israel Su statutonan i ordenansanan."
7,11,"Awor esaki ta e kopia di e dekreto ku rei Artaherhes a duna saserdote Esdras, e eskriba, kende tabata siñá den e palabranan di e mandamentunan di SEÑOR i Su statutonan pa Israel:i"
7,12,"\"Artaherhes, rei di reinan,i \"Na saserdote Esdras, eskriba di e lei di e Dios di shelu,i \"Pas perfekto."
7,13,"\"I awor mi a saka un dekreto ku kualkier hende di e pueblo di Israel, nan saserdotenan i e levitanan den mi reino, ku ta dispuesto pa bai Jerusalèm, por bai huntu ku bo."
7,14,"Komo ku ta rei i su shete konseheronan ta mandabo pa investigá tokante di Juda i Jerusalèm, konforme e lei di bo Dios ku ta den bo man,"
7,15,"i pa hiba e plata i oro ku rei i su konseheronan a ofresé boluntariamente na e Dios di Israel, Kende Su lugá di biba ta na Jerusalèm,"
7,16,"ku tur e plata i oro ku bo ta haña den henter e provinsia di Babilonia, huntu ku e ofrenda boluntario di e pueblo i di e saserdotenan, kendenan a ofresé boluntariamente pa e kas di nan Dios ku ta keda na Jerusalèm;"
7,17,"pesei, pèrkurá pa bo kumpra ku e plaka aki bishé machu, karné chubatu i lamchi, huntu ku nan ofrendanan di mainshi i nan ofrendanan di bibida, i ofresé nan riba e altar di e kas di boso Dios ku ta keda na Jerusalèm."
7,18,"\"I tur loke abo i bo rumannan haña ta bon pa hasi ku restu di e plata i oro, boso mag hasi konforme e boluntat di boso Dios."
7,19,"Tambe e artíkulonan-di-uzo ku nan a dunabo pa e sirbishi di e kas di bo Dios, entregá tur eseinan dilanti di e Dios di Jerusalèm."
7,20,"I e restu di e nesesidatnan pa e kas di bo Dios, ku ta nesesario pa duna, duna esei for di e lugá-di-warda-tesoro di rei."
7,21,"\"I ami, rei Artaherhes, ta saka un dekreto pa tur e tesoreronan ku ta den e provinsianan na e otro banda di Riu Eufrates, ku kiko ku saserdote Esdras, eskriba di e lei di e Dios di shelu, pidi di boso, mester wòrdu hasí ku diligensia,"
7,22,"te ku shen talento di plata, shen koro di trigo, shen bato di biña, shen bato di zeta i salu sin midí."
7,23,"Kiko ku e Dios di shelu ordená, mester wòrdu hasí ku tur diligensia pa e kas di e Dios di shelu, pa no bin furia kontra e reino di rei i su yunan."
7,24,"Tambe nos ta pone boso na haltura ku no ta pèrmití pa imponé belasting, ni tributo, ni tòl riba ningun di e saserdotenan, levitanan, kantadónan, wardadónan-di-porta, ni sirbidónan di tèmpel, ni riba sirbidónan di e kas aki di Dios."
7,25,"\"I abo, Esdras, konforme e sabiduria ku bo Dios a dunabo, nombra gobernadónan i huesnan pa nan huzga henter e pueblo ku ta den e provinsia na e otro banda di Riu Eufrates, tur esnan ku konosé e leinan di bo Dios; i siña esnan ku no konosé nan."
7,26,"I ken ku no kumpli ku e lei di bo Dios i e lei di rei, laga huisio wòrdu ehekutá mesora riba djé, sea pa morto òf pa deportashon, òf pa konfiskashon di biennan òf pa wòrdu será den prizon.\""
7,27,"Bendishoná sea SEÑOR, e Dios di nos tatanan, Kende a pone un kos asin'aki den kurason di rei, pa dòrna e kas di SEÑOR ku ta keda na Jerusalèm hasié bunita,"
7,28,"i Kende a ekstendé miserikòrdia na mi serka rei i su konseheronan i serka tur e prensnan poderoso di rei. Asina mi a wòrdu fortalesí, pasobra e man di SEÑOR mi Dios tabata riba mi, i for di Israel mi a reuní hòmbernan lider pa bai huntu ku mi."
8,1,"Awor esakinan ta e kabesnan di e kasnan di nan tatanan i e genealogia di esnan ku a bai huntu ku mi for di Babilonia durante di e reinado di rei Artaherhes:"
8,2,"di e yu hòmbernan di Finees, Gerson; di e yu hòmbernan di Itamar, Daniel; di e yu hòmbernan di David, Hatus;"
8,3,"di e yu hòmbernan di Sekanias, kende tabata di e yu hòmbernan di Paros, Zakarias, i huntu kuné 150 hòmber ku tabata riba e lista genealógiko;"
8,4,"di e yu hòmbernan di Pahat-moab, Elioenai, yu hòmber di Zeraias, i huntu kuné 200 hòmber;"
8,5,"di e yu hòmbernan di Sekanias, e yu hòmber di Jahaziel, i huntu kuné 300 hòmber;"
8,6,"i di e yu hòmbernan di Adin, Ebed, yu hòmber di Jonatan, i huntu kuné 50 hòmber;"
8,7,"i di e yu hòmbernan di Elam, Jesaias, yu hòmber di Atalias, i huntu kuné 70 hòmber;"
8,8,"i di e yu hòmbernan di Sefatias, Zebadias, yu hòmber di Mikael, i huntu kuné 80 hòmber;"
8,9,"di e yu hòmbernan di Joab, Obadias, yu hòmber di Jehiel, i huntu kuné 218 hòmber;"
8,10,"i di e yu hòmbernan di Selomit, e yu hòmber di Josifias, i huntu kuné 160 hòmber;"
8,11,"i di e yu hòmbernan di Bebai, Zakarias, yu hòmber di Bebai, i huntu kuné 28 hòmber;"
8,12,"i di e yu hòmbernan di Azgad, Johanan, yu hòmber di Hakatan, i huntu kuné 110 hòmber;"
8,13,"i di e yu hòmbernan di Adonikam, e últimonan, esakinan ta nan nòmbernan: Elifelet, Jeiel i Semaias, i huntu ku nan 60 hòmber;"
8,14,"i di e yu hòmbernan di Bigvai: Utai i Zabud, i huntu ku nan 70 hòmber."
8,15,"Awor mi a reuní nan na e riu ku ta kore pasa Ahava, kaminda nos a kampa tres dia; i ora mi a opservá e pueblo i e saserdotenan, mi no a haña ni un levita ayanan."
8,16,"Pesei mi a manda buska Eliezer, Ariel, Semaias, Elnatan, Jarib, Elnatan, Natan, Zakarias i Mesulam, hòmbernan lider, i Joiarib i Elnatan, siñadónan."
8,17,"I mi a manda nan serka Ido, e hòmber lider na e lugá ku yama Kasifia; i mi a bisa nan kiko nan mester bisa Ido i su ruman hòmbernan, e sirbidónan di tèmpel na e lugá ku yama Kasifia, esta, pa trese sirbidónan serka nos pa e kas di nos Dios."
8,18,"I konforme e bon man di nos Dios riba nos, nan a trese pa nos un hòmber di komprendementu, di e yu hòmbernan di Mahli, yu hòmber di Leví, yu hòmber di Israel, es desir, Serebias, huntu ku su yu hòmbernan i ruman hòmbernan, diesocho hòmber;"
8,19,"i Hasabias ku Jesaias di e yu hòmbernan di Merari, huntu ku su ruman hòmbernan i nan yu hòmbernan, binti hòmber;"
8,20,"i dos shent'i binti di e sirbidónan di tèmpel ku David i e prensnan a duna pa e sirbishi di e levitanan, tur di nan indiká pa nan nòmber."
8,21,"E ora ei mi a proklamá un yunamentu aya na Riu Ahava, pa nos umiyá nos mes dilanti di nos Dios pa buska di djE un biahe sigur pa nos, nos yu chikitunan i tur nos propiedatnan."
8,22,"Pasobra mi tabatin bèrguensa pa pidi rei trupanan i koredónan di kabai pa protehá nos kontra e enemigu na kaminda, pasobra nos a bisa rei: \"E man di nos Dios ta pa bon riba tur esnan ku ta busk'E, ma Su poder i Su rabia ta kontra tur esnan ku ta bandon'E.\""
8,23,"Asina nos a yuna i a buska nos Dios tokante di e asunto aki, i El a skucha nos petishon."
8,24,"E ora ei mi a apartá diesdos di e saserdotenan lider: Serebias i Hasabias, i huntu ku nan dies di nan ruman hòmbernan;"
8,25,"i mi a pisa pa nan e plata, e oro i e artíkulonan-di-uzo, e ofrenda pa e kas di nos Dios, ku rei i su konseheronan, su prensnan, i henter Israel presente ayanan, a ofresé."
8,26,"Asina mi a pisa seis shent'i sinkuenta talento di plata, artíkulonan-di-uzo di plata na balor di shen talento i talentonan di oro, den nan man,"
8,27,"i binti kòmchi di oro, na balor di mil drakma, i dos artíkulo-di-uzo di bròns fini i lombrante, presioso manera oro."
8,28,"E ora ei mi a bisa nan: \"Boso ta santu pa SEÑOR, i e artíkulonan-di-uzo ta santu; i e plata i oro ta un ofrenda boluntario na SEÑOR Dios di boso tatanan."
8,29,"Vigilá i kuida nan te ora boso pisa nan dilanti di e saserdotenan lider, e levitanan, i e kabesnan di e kasnan di e tatanan di Israel na Jerusalèm, den e kambernan di e kas di SEÑOR.\""
8,30,"Asina e saserdotenan i e levitanan a aseptá e plata i oro i e artíkulonan-di-uzo ku nan a pisa, pa hiba nan Jerusalèm na e kas di nos Dios."
8,31,"Despues nos a biaha di Riu Ahava riba e di diesdos dia di e promé luna pa bai Jerusalèm; i e man di nos Dios tabata riba nos, i El a libra nos for di man di e enemigu i di e atrakadónan na kaminda."
8,32,"Asina nos a yega Jerusalèm i a keda tres dia ayanan."
8,33,"I riba e di kuater dia e plata i e oro i e artíkulonan-di-uzo a wòrdu pisá den e kas di nos Dios den man di Meremot, yu hòmber di saserdote Urias, i Eleazar, yu hòmber di Finees, tabata huntu kuné; i e levitanan Jozabad, yu hòmber di Jesúa, i Noadias, yu hòmber di Binui, tabata huntu ku nan."
8,34,"E tempu ei tur kos a wòrdu kontá i pisá; i henter e peso a wòrdu notá."
8,35,"E eksiliadonan ku a bin for di koutiverio a ofresé ofrendanan kimá na e Dios di Israel: diesdos bishé machu pa henter Israel, nobent'i seis karné chubatu, setent'i shete lamchi, diesdos kabritu chubatu komo un ofrenda pa piká. Tur esaki tabata un ofrenda kimá na SEÑOR."
8,36,"E ora ei nan a entregá e dekretonan di rei na e sátrapanan di rei, i na e gobernadónan den e provinsianan na e otro banda di Riu Eufrates; i esakinan a sostené e pueblo i e kas di Dios."
9,1,"Awor ora e kosnan aki a wòrdu kompletá, e prensnan a bin serka mi, bisando: \"E pueblo di Israel i e saserdotenan i e levitanan no a separá nan mes for di e pueblonan di e teranan, pa loke ta trata nan abominashonnan, esta, for di e kananeonan, e heteonan, e ferezeonan, e jebuseonan, e amonitanan, e moabitanan, e egipsionan i e amoreonan."
9,2,"Pasobra nan a tuma algun di nan yu muhénan komo esposa pa nan mes i pa nan yu hòmbernan, asina ku e rasa santu a meskla ku e pueblonan di e teranan; di bèrdat, e mannan di e prensnan i e gobernantenan tabata esnan di promé pa hasi e infieldat aki.\""
9,3,"I ora mi a tende tokante di e asunto aki, mi a sker mi paña i mi mantel, i a ranka poko kabei for di mi kabes i mi barba, i mi a kai sinta tur babuká."
9,4,"E ora ei tur esnan ku tabata tembla pa e palabranan di e Dios di Israel pa motibu di e infieldat di e eksiliadonan a reuní serka mi; i mi a keda sinta tur babuká te na e ora di ofrenda di atardi."
9,5,"Ma na e ora di ofrenda di atardi mi a lanta for di mi umiyashon, ku mi paña i mantel gesker, i mi a kai na rudia i a habri mi mannan na SEÑOR mi Dios,"
9,6,"i mi a bisa: \"O mi Dios, mi tin bèrguensa, i mi ta sintimi umiyá, i mi tin bèrguensa di hisa mi kara na Bo, mi Dios, pasobra nos inikidatnan a multipliká riba nos kabesnan, i nos kulpa a krese yega te na e shelunan."
9,7,"For di e dianan di nos tatanan te dia djawe nos kulpa tabata grandi, i pa motibu di nos inikidatnan, nos, nos reinan i nos saserdotenan a keda entregá den man di e reinan di e teranan, na spada, na koutiverio, na plùnder i na bèrguensa públiko, manera ta awe."
9,8,"\"Ma awor pa un momento kòrtiku grasia a wòrdu mustrá for di SEÑOR nos Dios, pa laga pa nos un restante ku a skapa i pa duna nos un lugá firme den Su lugá santu, pa nos Dios por iluminá nos wowo i duna nos poko rebibamentu den nos sklabitut."
9,9,"Pasobra nos ta esklabu; sinembargo, den nos sklabitut nos Dios no a bandoná nos, ma a mustra nos miserikòrdia den bista di e reinan di Persia, pa duna nos rebibamentu pa lanta e kas di nos Dios, pa restorá su ruinanan i pa duna nos un muraya na Juda i Jerusalèm."
9,10,"\"I awor, nos Dios, kiko nos lo bisa despues di esaki? Pasobra nos a bandoná Bo mandamentunan"
9,11,"ku Bo a ordená pa medio di Bo sirbidónan e profetanan, bisando: 'E tera ku boso ta drenta pa poderá di djé ta un tera impuru, pa motibu di e sushedat di e pueblonan di e teranan, pa motibu di nan abominashonnan ku a yen'é di punta pa punta i pa motibu di nan impuresa."
9,12,"Asina anto, no duna boso yu muhénan na nan yu hòmbernan ni tuma nan yu muhénan pa boso yu hòmbernan; i no buska nan pas ni nan prosperidat nunka, pa boso por ta fuerte i kome e kosnan bon di e tera, i lagu'é komo un erensia pa boso yu hòmbernan pa semper.'"
9,13,"\"I despues di tur loke ku a bin riba nos pa motibu di nos mal echonan i nos gran kulpa, komo ku Abo nos Dios a kastigá nos menos ku nos inikidatnan ta meresé, i a duna nos un restante ku a skapa, manera esaki,"
9,14,"nos lo bolbe kibra Bo mandamentunan i imparentá ku e pueblonan ku ta kometé e abominashonnan aki? Lo Bo no rabia ku nos te na e punto di destrukshon, te ora no tin restante mas ni ningun ku ta skapa?"
9,15,"O SEÑOR Dios di Israel, Bo ta hustu, pasobra nos a keda komo un restante ku a skapa, manera ta awe. Mira, nos ta Bo dilanti den nos kulpa, pasobra ningun hende no por para Bo dilanti pa motibu di esaki.\""
10,1,"Awor mientras ku Esdras tabata hasi orashon, i mientras ku e tabata hasi konfeshon, yora i tira su kurpa abou ku su kara te na suela dilanti di e kas di Dios, un asamblea masha grandi di hòmber, muhé i mucha a reuní serka djé for di Israel; pasobra e pueblo tabata yora amárgamente."
10,2,"I Sekanias, yu hòmber di Jehiel, un di e yu hòmbernan di Elam, a kontestá i a bisa Esdras: \"Nos tabata infiel na nos Dios i a kasa ku muhénan stranhero for di e pueblonan di e tera; tòg awor, apesar di esaki, tin speransa pa Israel."
10,3,"Pesei anto, laga nos sera un aliansa ku nos Dios pa manda tur e muhénan i nan yunan bai, konforme e konseho di mi señor i di esnan ku ta tembla pa e mandamentu di nos Dios; i laga esaki sosodé konforme e lei."
10,4,"Lanta! Pasobra e asunto aki ta bo responsabilidat, ma nos lo ta ku bo; tene kurashi i aktua.\""
10,5,"E ora ei Esdras a lanta i a hasi e saserdotenan prinsipal, e levitanan i henter Israel hura ku nan lo hasi konforme e proposishon aki; i asina nan a hura."
10,6,"Anto Esdras a lanta for di dilanti di e kas di Dios i a bai den kamber di Johanan, yu hòmber di Eliasib. I ora ku el a yega ayanan, e no a kome pan ni bebe awa, pasobra e tabata lamentá e infieldat di e eksiliadonan."
10,7,"I nan a hasi un proklamashon den henter Juda i Jerusalèm pa tur e eksiliadonan, ku nan mester reuní na Jerusalèm,"
10,8,"i ku ken ku no kier a bin denter di tres dia, konforme e konseho di e lidernan i e ansianonan, tur su propiedatnan mester wòrdu konfiská i e mes keda ekskluí for di e asamblea di e eksiliadonan."
10,9,"Asina tur e hòmbernan di Juda i Benjamin a reuní na Jerusalèm denter di tres dia. Tabata e di nuebe luna riba e di binti dia di e luna, i henter e pueblo tabata sintá riba e plenchi dilanti di e kas di Dios, temblando pa motibu di e asunto aki i pa motibu di e awaseru pisá."
10,10,"E ora ei saserdote Esdras a lanta para i a bisa nan: \"Boso tabata infiel i a kasa ku muhénan stranhero, i asina boso a añadí na e kulpa di Israel."
10,11,"Pesei anto, hasi konfeshon na e SEÑOR Dios di boso tatanan, i hasi Su boluntat; i separá boso mes for di e pueblonan di e tera i for di e esposanan stranhero.\""
10,12,"E ora ei henter e asamblea a kontestá i a bisa na bos haltu: \"Bo tin rason! Manera bo a bisa, asina ta nos deber di hasi."
10,13,"Ma e hendenan ta hopi, ta tempu di awaseru, asina ku nos no por para pafó. Ni e tarea no por wòrdu hasí den un òf dos dia, pasobra nos a transgresá grandemente den e asunto aki."
10,14,"Laga nos lidernan representá henter e asamblea, i laga tur esnan den nos statnan ku a kasa ku muhénan stranhero bin na oranan stipulá, huntu ku e ansianonan i huesnan di kada stat, te ora ku e rabia ardiente di nos Dios, pa motibu di e asunto aki, wòrdu kitá for di riba nos.\""
10,15,"Solamente Jonatan, yu hòmber di Asael, i Jahasias, yu hòmber di Tikva, a oponé esaki, huntu ku Mesulam i Sabetai, e levita ku tabata apoyá nan."
10,16,"Ma e eksiliadonan a hasi asina. I saserdote Esdras a skohe hòmbernan ku tabata kabesnan di e kasnan di e tatanan pa kada un di e kasnan di nan tatanan, tur na nan nòmber. Asina nan a bin huntu riba e promé dia di e di dies luna pa investigá e asunto."
10,17,"I e promé dia di e promé luna nan a kaba di investigá tur e hòmbernan ku a kasa ku muhénan stranhero."
10,18,"I entre e yu hòmbernan di e saserdotenan ku a kasa ku muhénan stranhero nan a haña di e yu hòmbernan di Jesúa, yu hòmber di Josadak, i su ruman hòmbernan: Maaseias, Eliezer, Jarib i Gedalias."
10,19,"I nan a hasi un promesa pa manda nan esposanan bai, i pasobra nan tabata kulpabel, nan a ofresé un karné chubatu for di e kria di bestia chikitu pa nan transgreshon."
10,20,"I di e yu hòmbernan di Imer: Hanani i Zebadias;"
10,21,"i di e yu hòmbernan di Harim: Maaseias, Elias, Semaias, Jehiel i Uzias;"
10,22,"i di e yu hòmbernan di Pasur: Elioenai, Maaseias, Ismael, Natanael, Jozabad i Elasa."
10,23,"I di e levitanan: Jozabad, Simei, Kelaia, (esta, Kelita), Petaias, Juda i Eliezer."
10,24,"I di e kantadónan: Eliasib; i di e wardadónan-di-porta: Salum, Telem i Uri."
10,25,"I di Israel: di e yu hòmbernan di Paros: Ramia, Jezias, Malkias, Mijamin, Eleazar, Malkias i Bènaia;"
10,26,"i di e yu hòmbernan di Elam: Matanias, Zakarias, Jehiel, Abdi, Jeremot i Elias;"
10,27,"i di e yu hòmbernan di Zatu: Elioenai, Eliasib, Matanias, Jeremot, Zabad i Aziza;"
10,28,"i di e yu hòmbernan di Bebai: Johanan, Hananias, Zabai i Atlai;"
10,29,"i di e yu hòmbernan di Bani: Mesulam, Maluk i Adaia, Jasub, Seal i Ramot;"
10,30,"i di e yu hòmbernan di Pahat-moab: Adna, Kelal, Bènaia, Maaseias, Matanias, Bezaleel, Binui i Manasés;"
10,31,"i di e yu hòmbernan di Harim: Eliezer, Isias, Malkias, Semaias, Simeon,"
10,32,"Benjamin, Maluk i Semarias;"
10,33,"di e yu hòmbernan di Hasum: Matenai, Matata, Zabad, Elifelet, Jeremai, Manasés i Simei;"
10,34,"di e yu hòmbernan di Bani: Maadai, Amram, Uel,"
10,35,"Bènaia, Bedias, Keluhi,"
10,36,"Vanias, Meremot, Eliasib,"
10,37,"Matanias, Matenai, Jaasai,"
10,38,"Bani, Binui, Simei,"
10,39,"Selemias, Natan, Adaia,"
10,40,"Maknadebai, Sasai, Sarai,"
10,41,"Azareel, Selemias, Semarias,"
10,42,"Salum, Amarias i Jose."
10,43,"Di e yu hòmbernan di Nebo: Jeiel, Matitias, Zabad, Zebina, Jadau, Joel i Bènaia."
10,44,"Tur esakinan a kasa ku muhénan stranhero, i algun di nan tabatin esposa ku nan tabatin yu kuné."
